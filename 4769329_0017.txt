2

curam· cultumve negligant, et longe meliorem diei partem vel rei divinae caste
pureque faciendae vel iis, quae de Deo, de areanis naturae rebus, de tota
bene vivendi ratione in templis disputantur, diligenter adhibeant, vel dicendis
de republica sententiis vel decidendis litibus vel cognoscendis reorum criminibus
vel honestarum artium studiis vel commerciis impertiantur, nec curiosis modo
inspectionibus sed utilibus etiam ac civili vitae necessariis actionibus incum-
bant, et longe pulcherrimo philosophandi genere quidquid aliquando didicerunt
in medium conserant, liberosque et iuniores omnes non magis oratione quam
exemplo suo ad honestissimum vitae genus provocent, ut Jam, si quis paulo
diligentius intueri velit, nihil aliud illi civitas videri queat quam honestissimus
quidam hominum docentium simul ac discentium coetus.

Mihi sane res ea adeo iam explorata compertaque ‘est, ut habendae ad
vos per solemnia haec liberalium studiorum initia orationis non tam propositum
quam modum imitari¹) censuerim. Itaque cum saepe alias ex hoc ipso loco vos
ad honestas disciplinas et virtutes hortari consueverim: hodie nihil tale moliar,
neque enim aut ad ullam liberalium artium aut ad hanc vel illam seorsum vir-
tutem excitabo, sed ex veteribus praeclarae istius civitatis institutis pauca ante
oculos ponam, et ad maiorum vestrorum imitationem vos etiam atque etiam
hortabor. Haec enim una vobis esse potest et honestae vitae solers magistra
et ad felicitatem fida ac certa dux, sive enim civil'em istam, quam unam phi-
losophi norunt, felicitatem, sive eam, quam christianis homiuibus sacrae litterae
pollicentur, sive utramque potius inquirimus, nulla ad eam vel tutior vel facilior
quam per maiorum vestrorum imitatio-nem via vobis ostendi potest.

Nam si primos illos urbis vestrae conditores ab ipsis modo rerum princi-
piis intueri nec longius progredi libeat: in iis tum miram quandam prudentiam
ac pietatem, coniectura nihil fallente, deprehendes3 si quidem petiti bello ab
iis, qui duce· Attila non Venetiam modo et cisalpinam Galliam vastare sed omne
prorsus italici nominis decus abolere desiderabant, barbarico furori, quoad licuit,
obstiterunt, mox ubi tantae multitudini se pares esse non posse senserunt, in

1) Pro imitari fortasse legendnm a me tenen· vel amari.


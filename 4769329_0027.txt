12

appareat. Neque haec eo pertinent, ut tam claram civitatem tam ieiune atque
aride laudare nunc tentem, neque sum adeo rerum imperitus, ut nesciam nul-
lam eloquentiam· nec optari posse nec concipi, quae dignam afferre possit aut
materiae copiam aut hominum desiderio facultatem.

Sed ex multis pauca haec cursu attigimus, ut vos optimi adolescentes
positis aliqua ex parte ante oculos maiorum vestrorum virtutibus atque institu-
tis subinde vobiscum cogitetis, quam gravi expectatione urgeamini, quanto vobis
dedecori sit futurum talibus ortos maioribus illorum non respondere virtuti, vel
potius sit pars ¹⁰) felicitatis praeclari generis splendor, quam porro utile sit do-
mestica habere exempla virtutum, quam denique pulcrum cum talibus ac tan-
tis viris labore, industria et virtute ita contendere, ut eorum gloriam possitis
vel vincere vel aequare. Nam si Theseum Herculis gloria ad praeclara faci-
nora excitavit, si Themistoclem Miltiadis tropaea quietem capere non sine-
bant, si Quintus Fabius Maximus, si Publius Scipio dicere solebant, cum maio-
rum imagines intuerentur, vehementer sibi animum ad virtutem accendi et me-
moria rerum ab illis gestarum flammam quamdam in pectore crescere, quae non
prius sedari posset, quam virtus eorum famam et gloriam adaequasset: quid
facere vos decet, qui in ea republica nati atque educati estis, in qua nec di-
vitiae ullae neque opes neque potentia tanti sunt, quanti virtus? Nam nobilitas
quoque ipsa, quae in pretio atque honore est, nihil aliud censeri debet quam
antiqua et per multos annos cum divitiis in una domo continuata virtus. Annon
heroum illorum, quos modo nominavimus, exemplo maiores vestros imitabimini?
et Julii Caesaris generositatem animov concipietis, qui quaestor cum Gades
venisset et Alexandri Macedonis apud Herculis templum imaginem vidisset, in-
gemuit atque ignaviam suam culpavit, quod, cum eius esset aetatis, qua Ale-
xander magnam orbis terrarum partem subegisset, nihil aliud memorabile fecis-
set, statimque deposita quaestura, quam gerebat, maiorum rerum occasionem

captare coepit?

10) Legendum puto: vel potius quanta n‘e nur-⁸. Interpres Italus sic: e qual parte ai felicit& eia.


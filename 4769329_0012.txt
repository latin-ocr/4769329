Qui litteram conditionem, qualis hodie est apud Italos, paullo accuratius
cognitam habet, is, etiamsi laudabilem ad aliquas artes et disciplinas industriam
in noimullis saltem Italiae partibus conferri iudicaverit, tamen iusto plus negligi
ac fere iacere non modo Graecas sed etiam Latinas litteras minime infitiabitur.
In ipsa urbe Roma, ubi voces tot oratorum illustrium olim verba facientium in
foro inambulantibus etiamnunc videntur sonare, vix unum alterumve hominem
reperias, qui satis probabilem sibi comparaverit Latinae orationis facultatem.
Nihilominus in Italia antiquitatis studia, etsi minus tractantur, in honore tamen
habentur, nec facile viri his studiis probe nutriti atque edocti debitam sibi
aestimationem desiderant. Viget enim etiamnunc in permultis Italis memoria
et amor quidam ac desiderium splendoris illius, qui olim ei terrae cum ex aliis
causis tum ex litterarum humaniorum flore accederet. Inde est, quod cultiores
Itali hodiedum quodammodo gloriari amant de Horatio et Virgilio suo, quod
inter confabulandum ex his aliisve poetis non raro versiculos quosdam recitant,
quod iactant Ciceronem, Livium, Tacitum, similes, quod etiam Bembi Manutio-
rumque et aliorum virorum, qui post renatas litteras in Italiae urbibus ita in-

claruere, ut ad veterum scriptorum laudem pervenisse viderentur, identidem

mentionem faciunt.
ἓΙι


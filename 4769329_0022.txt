7

libet recensere, quibus quantisque iniuriis reges alios minus nobiles affecerint,
ne videar nimis curiose omnia exquirere et eos insectari, qui, si ab inserenda
iniuria abstinere voluissent, multis alioquin magnisque laudibus ornari mereren-
tur. Sed dum imperatoriam illam industriam et militare robur ad optimi cuius·
que perniciem converterunt, militaribus atque imperatoriis honoribus indignos
ipsi se probavere. His vero multo probabilius, et illud quidem longe utilissi-
mum, institutum semper fifit, ut regum amicitias expeterent, regesque omnes ac
legitimos principes ultro ament et quasi quosdam supremi illius atque aeterni
regis in terris legatos venerentur, colent et observent ⁴). Itaque totis mille et
ducentis prope annis nullus ab iis bello lacessitus, nullus iniuria provocatus,
nulli quicquam iniuste ademptum, contra vero multi consilio, multi studio, multi
opibus adiuti, quidam etiam in regno restituti, denique ut alieno semper absti-
nuerunt et hodie abstinent, ita de suo aliis atque aliis principibus impartiri nun-
quam destiterunt3 memoria certe nostra, ut cetera omittamus, tantum operae,
tantum auri, tantum sanguinis, quantum vix credi queat, in commune contule-
nmt, dum summa ope contendunt, ne cuiquam omnino regum aut principum fiat
iniuria, sed omnes intra suos se limites contineant, ac ne nunc quidem ullis
aut impendiis aut laboribus parcunt, ut christiana respublica, constanti aliquando
ac perpetua pace constituta, externum hostem nostris iampridem focis atque
aris imminentem vel fortiter propellant vel certe minus reformident.

Verum quoniam satis, ut opinor, ostendimus, quales et hi et illi soris exti—
terint: superest, ut iam etiam ostendamus, quales domi se praestiterint3 quod
quidem facere non auderem, veritus, nequis me his blandiri, illos insectari ac
vituperare arbitraretur, nisi historia tam clara, tantis autoribus nixa atque ita
omnibus nota esset, ut nulla omnino sit mentiendi relicta occasio. Verum sic
quoque id adeo breviter faciam, ut locum indicasse potius videri possim quam
explicasse. Primum omnium Romulus ac Remus, deducendae ex agro Albano
coloniae autores ac duces, vixdum bene condita urbe adeo capitali odio dis-
sidere coeperunt, ut ea contentio non prius sedari potuerit, quam e geminis

4) Ut iusta sit temporum consequutio, lege amarent, venerarentur, colerent, observarent.


J oVITAE RAPIGII

oRATIo
DE ΙΜΙΤΑΤῙΟΝΕ MAIORUM.

 

Cum iam inde a prima aetate non semel audissem ac deinceps etiam
saepe legissem homines hominum causa procreatos, ut dandis atque accipiendis
beneficiis pulcherrimam istam civilis vitae societatem pro suis quisque viribus
tueremur: eum, qui hominum generi plurimum prodest, summa laude dignum
statuebam. Sed cum subinde mecum cogitarem, quemnam esse hunc merito di-
ceremust multa sese offerebant, quae in diversa distraherent. Nam cum fere
illa hominum studia, quae vulgo putantur utilissima, sub unum quasi conspectum
conieceram: pastoreS, agricolas et mercatores atque artifices propemodum omnes
in commune plurimum prodesse intelligebam, milites quoque, qui solent hostem
procul arcere et publicae quietis esse custodes, utiles ac prope necessarios
civitatibus arbitrabar. Sed cum ex animo constemus et corpore: videbam haec
omnia, nescio quo pacto, magis ad corpus quam ad animum pertinere ac rem
potius familiarem iuvare quam mentem, atque eoS, qui prodessent animis, tanto
utiliores existimabam, quanto animus esset omni corpore praestantior, eos vero,
qui non alterutram hominis partem, sed totum prorsus hominem adiuvarent,
omnium longe utilissimos iudicabam, nec mihi tamen, quamvis diu quaesissem,
multos eiusmodi videbar invenire. Postquam vero me in praeclaram hanc ur-
bem contuli, et tum adolescentium ingenia formare docendo coepi, tum senio—
rum prudentiam et totius civitatis mores propius inspexi: vix dixerim, quanto
sim affectus gaudio, quod omnes omnium ordinum atque aetatum homines ita

rem privatam ac publicam curare animadverti, ut nec animorum nec corporum
l


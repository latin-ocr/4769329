4

uitiis ad nostra usque tempora historias evolvere atque hujus urbis , quae ho-
die sola in terris domus est libertatis, non solum incunabula sed progressus
etiam atque incrementa discere: is hanc unam civitatem universae antiquitati
iure vel conferri vel anteferri posse iudicabit. Nam quod ad piam ac veram
religionem attinet, quae vel sola vel certe prima ac praecipua hominis virtus
est, ut quae virtutes omnes amplectitur simul ac perlicit: hoc genere laudis
Venetia bonam gentium partem ita iampridem. superavit, ut cum reliquis adhuc i
omnibus optimo iure contendat3 quod vel continuata totis mille ac prope ducen-
tis annis veri Dei cultura vel templorum atque aedium sacrarum numerus atque
amplitudo vel quotidiani apparatus magnificentia vel prope incredibilis a mane
primo certis horis ad supremam usque vesperam sacrificantium frequentia ac
multitudo aequis iudicibus facile potest comprobare.

Quae porro unquam innocentior respublica? quae alieni abstinentior? quae
in delinquentes clementior? Athenienses certe, Lacedaemonii et Carthaginienses,
si et se ipsos et hanc rempublicam bene noverint, aut aequis, ut arbitror, ani-
mis concesserint, aut si contendere voluerint , eos facile tum mores ipsi tum ·
leges tum vero tota imperandi atque administrandae reipublicae ratio diligenter
collata refutabit. Romani autem illi rerum domini, omnium nationum linguis,
omnium scriptis ac voce laudati, si in contentionem, quod merito possunt fa-
cere, descendant, ut aliquot rebus fortasse vicerint, ita multis magnisque vinci
se fateantur necesse est. Nam si imperii magnitudinem et prolatos ab Atlan-
tico mari in Euphratem fines et inexplebilem illam pugnandi rabiem, quam bel-
licam fortitudinem videri volunt, paulisper reposuerint: vix habent quicquam,
quo se vobis comparent. Non libet hic vel situm'vel conditores huius atque
illius urbis conferre ac dicere illam loco nec natura nec arte satis munito esse
fundatam, (quod utinam infelix eventus non probasset, nec urbs tam egregia
atque inclyta toties capta, direpta atque incensa esset, ut hodie intra eius loci
ambitum, ubi quondam Roma fuerat, Roma quaereretur, et vix fundamenta pos—
sint inveniril) hanc vero tum naturae beneficio tum hominum industria ita esse
munitam atque instructam, ut, postquam condita est, raro admodum hostem vi-
derit, et vix bene visum felicissime fugarit, nunquam victa, nunquam capta,


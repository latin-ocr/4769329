13

Denique si viri sapientissimi eum summa laude dignum duxerunt, qui ipse
per se nosset atque ultro faceret, quod honestum ac bonum esset, proximas
vero partes ei tribuere, qui bene monentibus pareret: quid dubitetis hanc vobis
posteriorem laudem parari, si cui priorem illam vel natura parum indulsit, vel,
quod crebrum est, casus aliquis aut voluntas ademit, eam autem vobis maio-
rum imitatio sola praestabit¹¹). Nam qui, quos nocuit¹²) in laude vixisse,
maiores imitatur, is nimirum recte monentibus paret. llli enim cum recta fa-
cerent, non voce quidem sed rebus ipsis, quod efficacius esse debet, posteris
imperabant, ut eam viam inirent, quam ipsi quoque ingressi et rem et gloriam
sibi peperissent3 quod vos, si, quemadmodum esse faciendum ultro intelligitis,
ita libenter facietis, iam non secunda modo laude sed prima digni eritis atque
inter optimos computandi. Quare cum sola imitandi sedulitate tantum laudis
ac verae gloriae assequi valeatis, quantum vix quisquam desiderare audeat:
stultum fuerit tam opportunam bene vivendi occasionem ac disciplinam contem-
sisse3 praesertim cum non modo certa sed etiam tuta esse via credatur, quae
frequentibus praecedentium vestigiis impressa ac trita cernitur. Et hoc ipsum,
ad quod vos hortandos putavimus, ifacile fieri posse nemo sanae mentis iure
dubitaverit. Si enim usus et ipsa rerum omnium magistra experientia palam
ostendit omnes facultates artesque condisci: nimirum etiam ratio ipsa vicerit
nullam esse morum virtutem, quae non hominum studio ac labore queat com·
parari. Nam si passim canere, saltare, iaculari, equitare, pila et latrunculis
ludere discimus, atque horum omnium magisterium quoddam et disciplinam in·-
telligimus, et esse in parvis etiam rebus ac levibus artem confitemur: stultum
ac ridiculum plane fuerit maximarum rerum, hoc est virtutis ac probitatis dis-
ciplinam negare, cum praesertim, qui virtutis disciplinam negat, virtutem procul
dubio negare intelligatur. Quid enim, quaeso, est aliud disciplina quam gene-
ratio quaedam? qua sublata id quoque, quod per eam generandum erat, tolli

11) Rectius, opinor, hunc locum ita scripseris: quid dubitetis hanc vobis nouerim-em laudem parare, εἰ ctu·
priorem illam vel natura parum indulsit vel . . . ademit? eam autem . . .
12) Pro nocuit corrige novit, non noscit, ut Italus editor suspicatur·


14

necesse est. Quid dicam, quod continentiam, modestiam, iustitiam, aequitatem,
fortitudinem atque alias virtutis partes paulatim et quasi per gradus quosdam
prudentia duce augeri videmus, quod ipsum, quid aliud est? quae temporis
mora disci2¹³J Atqui si partes plane omnes discuntur, totam quoque disci
nemo negaverit.

Sed cum tres potissimum modi sese offerant, quorum aliquo discere ho-
mines soleant, quanam tandem ratione vivendum sit: is nimirum deligendus est,
qui sit omnium tum facillimus tum maxime tutus. Alios enim videmus prae-
ceptis ac libris sapientium institui, alios saepius errando in melius tandem tum
damno monitos tum pudore formari3 alios denique alienae vitae exemplo fieri
cautiores et, quid fugere, quid sequi oporteat, discere. Sed praeceptorum ra-

’ tio longa et impedita ac saepe etiam fallax deprehenditur, sive temporum

conditio mutata est, sive etiam scriptores minus viderunt quam oportuit3 sae-
pius autem errare et frequentibus damnis et dedecore ct malo suo admoneri et
tam dura mercede discere nemo compos mentis eligat: at vero, quod tertium
fuit, alieno periculo atque exemplo discere omnibus semper tutissimum et utilis·
simum fuit, vobis vero etiam facillimum. Quippe alii cum non Latinas modo
sed Graecorum etiam ac barbarorum historias evolverint, vix tandem exempla,
quibus instituantur, possunt invenire: vobis autem, qui in hac vetustissima sede
nati estis atque educati, non louge exempla sunt petenda, cum non modo ci-
vitas universa sed domus singulae omnium virtutum exemplis sint refertae, ac
turpissimum sit ibi dubitare, quid agendum sit, ubi omnes uno fere consensu
ad autgendam tum publicam tum privatam dignitatem pro sua quisque virulte
contendunt, ubi nihil magis expetitur, quam laus, quam gloria, quam amplitudo.
Haec autem quibus artibus atque institutis a maioribus vestris parta sunt, eis-
dem a vobis et servari et augeri facile possunt.

Illi enim, ut cives atque inprimis ii, qui ad reipublicae administrationem

13) Locus haud dubie corruptus, nec satis intellectus ab Italo interprete, videtur hoe modo sanari ‘posset
Quid dicam, quod continentium . . . . prudentia duce :euceri videmus? quod imum quia aliud est, quum

tenworis mora disci?

